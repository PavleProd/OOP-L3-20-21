Postavka domaceg:

https://rti.etf.bg.ac.rs/rti/ir2oo1/lab/2021/13E112OO1_13S112OO1_DZ_Lab3_2021_V1.pdf

Написати на језику C++ следећи систем класа. Класе опремити оним конструкторима,
деструктором и операторима доделе који су потребни за безбедно и ефикасно коришћење класа.
Грешке пријављивати изузецима типа једноставних класа које су опремљене писањем текста
поруке. За генеричке збирке није дозвољено коришћење класа из стандардне библиотеке шаблона
(STL).

• Датум се ствара са задатим даном, месецом и годином (подразумевано 1.1.2021.). Могуће је
утврдити да ли су два датума иста (datum1==datum2). Датум се у излазни ток исписује
(it<<datum) у облику дан.месец.година..

• Особа има име, матични број и датум који се задају приликом стварања. Сви подаци могу да се
дохвате. Матични број чувати као текстуално поље и није потребно проверавати његову
исправност. Особа не може да се копира ни на који начин. Особа се у излазни ток исписује
(it<<osoba) у облику O(име,матични_broj,датум_рођења).

• Банковни рачун има особу која је власник рачуна, број рачуна и износ на рачуну који могу да се
дохвате. Ствара се са задатим власником и бројем рачуна. Могуће је извршити пренос задатог
износа на задати рачун. Тада се износ текућег рачуна умањује за задати износ, а износ задатог
рачуна увећава за задати износ. Вратити информацију о томе да ли је пренос успешан. Уколико
нема довољно средстава на текућем рачуну, пренос треба да буде без дејства и неуспешан.
Могуће је увећати износ рачуна за задати износ (racun+=iznos). Могуће је дохватити
текстуалну ознаку валуте рачуна. Рачун не може да се копира ни на који начин. Рачун се у
излазни ток исписује (it<<racun) у облику R:број_рачуна:=:износ-ознака_валуте.

• Динарски рачун је банковни рачун чија је ознака валуте RSD.
Написати главну функцију која детаљно тестира функционалности претходно описаних класа.

Modifikacija:

(20 поена) Трансакција се ствара са задатим рачуном са кога се врши пренос (racun1), рачуном на који се преноси (racun2), износом за пренос и датумом трансакције. Сви подаци који се задају приликом стварања могу да се дохвате. 
Трансакција садржи још и информацију о томе да ли је успешна. 
Приликом стварања трансакције врши се пренос задатог износа са рачуна racun1 на рачун racun2 и поставља информација да је трансакција успешна. 
Могуће је трансакцију прогласити неуспешном (~transakcija) и дохватити информацију да ли је успешна (*transakcija). 
Трансакција се у излазни ток исписује (it<<transakcija) у облику Т:racun1->racun2:износ-датум-успех.

(25 поена) Динарски рачун је банковни рачун чија је ознака валуте RSD. 
Уколико се пренос врши на задати рачун који је девизни, потребно је извршити конверзију задатог износа из валуте RSD у валуту EUR и на тај конвертовани износ додати девизном рачуну.
 Девизни рачун је банковни рачун чија је ознака валуте EUR. 
 Девизни рачун садржи средњи курс по коме може да се врши конверзија валуте EUR у RSD и обрнуто. 
 Средњи курс је исти за све рачуне, може да се дохвати и може да му се постави нова вредност. Уколико се пренос врши на задати рачун који је динарски, 
 потребно је извршити конверзију задатог износа из валуте EUR у валуту RSD и тај конвертовани износ додати динарском рачуну.

(10 поена) Листа садржи произвољан број података неког типа. 
Може да се дода један елемент у листу, као и да се дохвати број елемената листе. 
Може да се постави на први елемент, да се прелази на следећи елемент у односу на текући, 
да се испита да ли постоји текући елемент и да се дохвати податак у текућем елементу уз могућност промене. 
Могуће је избацити текући елемент из листе. 
Грешка је ако не постоји текући елемент у моменту покушаја дохватања и избацивања.

(10 поена) Клијент је особа која садржи листу банковних рачуна. Ствара се без рачуна, а рачуни могу накнадно да се додају. 
Могуће је дохватити рачун са задатим бројем рачуна, грешка је ако нема таквог рачуна. 
Клијент се излазни ток исписује (it<<klijent) тако што се прво испише особа, а затим у засебним редовима њени рачуни.

(25 поена) Евиденција банке је листа клијената и садржи листу њихових трансакција. 
Ствара се празна са задатим називом банке. Могуће је додати нову трансакцију која ће бити створена у меморији за динамичку доделу; 
грешка је ако бар један власник од два рачуна трансакције није у листи клијената. Могуће је дохватити све успешне трансакције које су се догодиле на задати датум. 
Приликом нестајања евиденције треба обрисати и све трансакције. Евиденција се у излазни ток исписује (it<<evidencija) тако што се прво испише назив банке, 
а у засебним редовима њени клијенти.

(5 поена) Написати главну функцију која направи једну особу, један девизни и један динарски рачун чији је она власник. 
Затим дода неке износе на те рачуне, направи једну успешну трансакцију преноса са једног на други рачун и испише трансакцију. 

(5 поена) Направити једног клијента, један девизни и један динарски рачун чији је власник клијент. 
Затим клијенту додати те рачуне, а рачунима додати неки износ и направити једну трансакцију преноса између та два рачуна. 
Направити евиденцију, додати јој претходно направљену трансакцију и исписати евиденцију.